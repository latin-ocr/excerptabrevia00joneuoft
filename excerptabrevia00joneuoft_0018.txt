10

Excerpta Brevia

12

Ϊ, felix roSa, mollibusque sertis
nostri cinge comas Apollinaris.

quas tu nectere candidas, sed olim,
sic te semper amet Venus, memento.

13

Vitam quae faciant beatiorem,
iucundissime Martialis, haec sunt:
res non parta labore sed relicta;

non ingratus ager, focus perennis;
lis nunquam, toga rara, mens quieta;
vires ingenuae, salubre corpus;
prudens simplicitas, pares amici3
convictus facilis, sine arte mensam
nox non ebria sed soluta curis;
somnus qui faciat breves tenebras:
quod sis esse velis nihilque malis;
summum nec metuas diem nec optes.

14

Nullos esse deOS, inane caelum
adfirmat Segius: probatque, quod se
factum, dum negat haec, videt beatum.

15

Cuius vis fieri, libelle, munus?
festina tibi vindicem parare,

ne nigram cito raptus in culinam
cordylas madida tegas papyro
vel turis piperisve sis cucullus.
Faustini fugis in sinum? sapisti.

