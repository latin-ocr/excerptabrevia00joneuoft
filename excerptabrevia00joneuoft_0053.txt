Excerpta Brevia 41

terea occupatis in ea caede hostibuS, tempus exer-
citus ex hec loco educendi habebis. alia nisi haec
salutis via nulla est.' consul tribune respondit, con-
sultum istud quidem atque providens sibi videri, ‘ Sed
istos’ inquit ‘milites quadringentos ad eum locum 20
in hostium cuneos quisnam erit qui ducat?’ ‘Si
alium’ inquit tribunus ‘neminem reperies, me licet
ad hoc periculum utare; ego hanc tibi et rei publicae
animam do) consul tribuno gratias laudesque agit.
tribunus et quadringenti ad moriendum proficiscuntur. 25
hostes eorum audaciam demirantur, quorsum ire
pergant, in exspectando sunt. sed ubi apparuit ad
eam verrucam occupandam iter intendere, mittit
adversum illos imperator Carthaginiensis peditatum
equitatumque, ques in exercitu viros habuit strenu- 30
issimus. Romani milites circumveniuntur, circum-
venti repugnant. fit proelium diu anceps. tandem
superat multitudo. quadringenti omnes cum uno,
perfossi gladiis aut missilibus operti, cadunt. consul
interea, dum ea pugna pugnatur, se in locos tutos 35
atque editos subducit.

Sed di immortales tribuno militum fortunam ex
virtute eius dedere. nam ita evenit: cum saucius
multifariam factus esset, tamen volnus capiti nullum
evenit, eumque inter mortuos defetigatum volneribus 40
atque quod sanguis defluxerat, cognovere. eum sus-
tulere, isque convaluit saepeque postilla operam rei
publicae fortem atque strenuam perhibuit. Leonidas
Laco quidem simile apud Thermopylas fecit, propter
eius virtutes omnis Graecia gloriam atque gratiam 45
praecipuam claritudinis inclitissimae decoravere mo-
numentis, signis, statuis, elogiis, historiis aliisque
rebus; gratissimum id eius factum habuere. at tri-
buno militum parva laus pro factis relicta, qui idem
fecerat atque rem servaverat. 50

