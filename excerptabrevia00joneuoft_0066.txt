54 Excerpta Brevia

non se luxu neque inertiae corrumpendum dedit,
sed, uti mos gentis illius est, equitare, iaculari,
cursu cum aequalibus certare, et cum omnes gloria
anteiret, omnibus tamen carus esse: ad hoc pleraque

35 tempora in venando agere, leonem alias feras primus
aut in primis ferire: plurimumque facere, minimum
ipse de se loqui. quibus rebus Micipsa tametsi
initio laetus fuerat, existimans virtutem Iugurthae
regno suo gloriae fore, tamen postquam hominem

40 adulescentem, exacta sua aetate et parvis liberis,
magis magisque crescere intellegit, vehementer eo
negotio permotus multa cum animo suo volvebat.
terrebat eum natura mortalium avida imperii et prae-
ceps ad explendam animi cupidinem, praeterea op-

45 portunitas suae liberorumque aetatis, quae etiam
mediocres viros spe praedae transversos agit, ad hoc
studia Numidarum in Iugurtham accensa, ex quibus
si talem virum dolis interfecisset, ne qua seditio aut
bellum oriretur anxius erat. igitur bello Numantino

50 Micipsa cum populo Romano equitum atque peditum
auxilia mitteret, sperans vel ostentando virtutem vel
hostium saevitia facile occasurum, praefecit Numidis,
quos in Hispaniam mittebat. sed ea res longe aliter
ac ratus erat evenit.

55 Ea tempestate in exercitu nostro fuere complures
novi atque nobiles, quibus divitiae bono honestoque
potiores erant, factiosi domI, potentes apud socios.
clari magis quam honesti, qui Iugurthae non medio-
crem animum pollicitando accendebant, si Micipsa

60 rex occidisset, fore uti solus imperii Numidiae poti-
retur: in ipso maximam virtutem, Romae omnia
venalia esse. sed postquam Numantia deleta P.
Scipio donatum atque laudatum magnifice pro con-
tione Iugurtham in praetorium abduxit ibique secreto

65 monuit, uti potius publice quam privatim amicitiam

